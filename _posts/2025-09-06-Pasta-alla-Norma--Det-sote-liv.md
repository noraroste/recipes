---
title: Pasta alla Norma  Det sote liv
date: 2025-09-06
categories: [Italian]
tags: [sicillian, aubergine, pasta]
toc: false
image:
  path:  https://www.detsoteliv.no/sites/default/files/styles/medium_preview/public/fields/images/main/7T1A1524.jpg?itok=Hazc1SRx
---

## Pasta alla Norma  Det sote liv

Pasta alla Norma er en klassisk pastarett som har sitt opphav fra Catania på Sicilia. Det sies at den er oppkalt etter den berømte operaen "Norma", som ble komponert av Vincenzo Bellini (også fra Catania) i 1831.  Retten er vegetar og består av pasta som blandes med en deilig saus laget med auberginer, løk, hvitløk og tomater. Friske og tørkede krydderurter bidrar til den gode smaken. En ekte Pasta alla Norma skal drysses med osten Ricotta salata, som på ingen måte må forveksles med den italienske, bløte ferskosten Ricotta, som finnes i mange norske matbutikker. Ricotta salata er en fast ost laget på sauemelk, som jeg hittil ikke har klart å finne i Norge. En god erstatning er imidlertid osten Pecorino Romano, som også er en italiensk, fast ost laget på sauemelk, og som finnes i de fleste velassorterte ostediskene også i Norge.  PS: Anbefaler å finne frem et glass rødvin og høre på arien "Casta Diva" med Maria Callas mens du står på kjøkkenet og lager Pasta alla Norma! 😍

[Link to recipe](https://www.detsoteliv.no/oppskrift/pasta-alla-norma)

  
